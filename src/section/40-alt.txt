.. |tm| unicode:: U+2122 .. TRADEMARK SYMBOL

*********************
Критикуєш - пропонуй!
*********************

Щоб не відволікатись від першочергової теми і не перетворювати цю статтю на
нескінченний список того які ресурси вам доступні, я просто сфокусуюсь на тих
аргументах на користь CS50, які зустрічались мені найчастіше.

- CS50 фокусується на мові програмування C, яка основна та взагалі найліпша.

Вирази "Бути програмістом" та "Знати C" дійсно були тотожні... десь так у 90-х.
Навіщо комусь возитись з вказівниками, якщо ціль - робити форми для веб?

- CS50 не вчить конкретній мові програмування, а надає натомість базові основні
  основи|tm| для подальшого занурення у конкретну мову програмування.

Я ще не бачив жодної документації до мови програмування, яка б починалась не з
опису доступних базових типів даних та операції. Чому б не почати одразу з
цікавої вам мови? Лезо Оккама в дії.

- Вивчення CS50 спростить подальше вивчення програмування.

Вважаю це дійсно так. З рештою будь-яка підготовка ліпша, ніж ніякої.
Проте витратити 100 або більше годин зараз, щоб можливо(!) заощадити собі
пару годин потім - це доволі сумнівний розмін.

- Практичні завдання CS50 дозволяють опанувати базові навички.

Платформи на кшталт `LeetCode`_ або `Codewars`_ мають тисячі завдань,
які вже класифіковані за складністю, мовою програмування та доменом.

.. _LeetCode: https://leetcode.com/
.. _Codewars: https://www.codewars.com/

- CS50 розглядає базові алгоритми.

Книга "Грокаємо алгоритми" (до речі, доступна в українському перекладі) робить
те саме (і навіть більше), написана мовою, яку зрозуміє п'ятикласник, та
читається від корки до корки за пару тижнів по вечорах. А за час, відведений
під CS50 навіть мій кіт упорається.

- CS50 має гарну візуалізацію алгоритмів.

`Візуалізація від університету Сан-Франциско`_: інтерактивна, можна налаштувати
вхідні параметри та швидкість виконання, а також пройти алгоритмом крок за
кроком в обох напрямках.

.. _Візуалізація від університету Сан-Франциско:
  https://www.cs.usfca.edu/~galles/visualization/Algorithms.html

- CS50 - це складний курс, який надає виклик!

Існують "Cracking the Coding Interview" за авторством Гейл Макдауел та вже
згадані тут LeetCode, Codewars та інші.
Всі вони мають задачки, які з наскоку не розв'яжуть розробники з 10+ років
досвіду. Але як на мене "складність" - така собі метрика для навчального курсу.

- CS50 навчить алгоритмічному мисленню та закарбує гарний підхід до побудови
  застосунків.

Я б тут посперечався. Але якщо "алгоритмічне мислення|tm|" ще якось можна
притягнути, то от про гарний підхід до побудови - це вже занадто.

По-перше, абстракціям та побудові програм навчає CS51,
і повноваження CS50 сюди не розповсюджуються.
Тобто курс від самого свого задуму не має виконувати цю задачу.

По-друге, в нашому Всесвіті існують вже згадана "Грокаємо алгоритми" та "чиста"
серія від `дядька Боба`_.

.. _дядька Боба:
  https://uk.wikipedia.org/wiki/%D0%A0%D0%BE%D0%B1%D0%B5%D1%80%D1%82_%D0%9C%D0%B0%D1%80%D1%82%D1%96%D0%BD

І найважливіше: розуміння паттернів та вміння їх застосовувати приходять
з досвідом. І мабуть жоден курс цьому не навчить. Хто не вірить, просто
запитайте когось зі знайомих програмістів: чи доводилось їм робити огляд
шматка коду від графомана, який напхав туди усі паттерни, про які вчора
дізнався.

- По завершенні CS50 надається сертифікат.

Рекрутера більше цікавить ваш стек, та попередній досвід.
А так у нас навіть на дипломи профільних вишів не завжди дивляться.

Сертифікат про проходження CS50 можна розцінювати лише(!) як підтвердження
власного вміння ставити ціль, та досягати її. А також як підтвердження того,
що у вас ДУЖЕ багато вільного часу.

- ... диплом від Гарварда!

Не займайтесь самообманом. Це сертифікат(!) про проходження курсу. І він має
практичну цінність тільки як додаток до відповідного диплому (наприклад,
CS degree отримана в Гарварді). В будь-якому іншому випадку його цінність та ж
сама що у моєї "відмінно" з лінійної алгебри за перший курс.

Іншими словами, отримати диплом Гарварда можна тільки навчаюсь у Гарварді.

- Це безкоштовний курс, а IT-школи тягнуть гроші за оманливі обіцянки.

Чесність окремих IT-шкіл - це предмет для іншої статті.
В контексті поточної, най їх обіцянки лишаються на їх совісті.

З практичної точки зору, CS50 вимагає стільки ж часу, а подекуди більш, як
середній курс від середньої IT-школи. А обсяг розглянутого матеріалу буде
з величезною перевагою на користь IT-школи.

І треба зауважити, що CS50 безплатний.
Безкоштовний - це доволі суб'єктивна характеристика; наприклад, я не можу
надати таку чомусь, що потребує 100 годин часу.

Час - це чи не єдиний невідновлюваний ресурс, яким володіє людина; і його менше
з кожною секундою. Заплатити курсам "Рога та Копита" та заощадити собі години
навчання може бути набагато дієвішою стратегією.
Зрештою, гроші можна заробити, а години життя - неможливо.

І щоб мене не звинуватили у грі на користь IT-шкіл, я чітко та гучно скажу:
"Усі наведені вище альтернативи або геть не потребують додаткових фінансових
вливань, або ж потребують їх у мінімальному обсязі. А про IT-школи я вперше
згадав в цій секції лише декілька абзаців вище".
