****************
Замість висновку
****************

Я намагався надати справедливу оцінку, і ні в якому разі не бажав зробити її
зневажливою. CS50 дійсно гарний курс від престижного університету. Він дозволяє
отримати деякі фундаментальні знання, та має задум що ви продовжите своє
навчання далі. Однак, для людей які бажають отримати практичні навички в
програмуванні, саме академічність CS50 може стати перешкодою, яка відіб'є
це бажання взагалі. Бо CS50 не має на меті надати вам практичні навички тут і
зараз.

CS50 не можна порівнювати зі "сфокусованими" курсами (комерційними чи ні),
бо з таким самим результатом можна порівнювати ворону та письмовий стіл.
Такі курси знаходяться в різних категоріях, і фактично не конкурують проміж
собою, якби хто те порівняння не бажав притягнути.

Порівняння буде більш доречним для спеціалізованих версій CS50, таких як
`CS50W`_ чи `CS50AI`_. Хоча і в цьому випадку воно буде притягнуте за вуха.

.. _CS50W:
    https://pll.harvard.edu/course/cs50s-web-programming-python-and-javascript
.. _CS50AI:
    https://pll.harvard.edu/course/cs50s-introduction-artificial-intelligence-python

Перш за все треба тверезо оцінювати власні побажання, та відповідність їм
певного навчального матеріалу.

За тим, я резюмую, що CS50 ідеально підійде якщо для вас справедливо одне,
чи декілька з наступних тверджень:

- Ви плануєте здобути ступінь магістра комп'ютерних наук в Гарварді.
- Вам загалом не важливо що саме та як вивчати.
- Ви просто полюбляєте дізнаватись щось нове.
- Ви маєте необмежені ресурси - час для вас не проблема,
  а отримання конкретних результатів через рік-два-три цілком приємно.
- Ви вже розробник, проте відчуваєте брак фундаментальних знань,
  а читати документацію вам забороняє релігія.
- Ви не плануєте будувати кар'єру пов'язану з IT, але серед ваших знайомих
  багато програмістів і ви б бажали розуміти про що вони балакають своєю
  місячною мовою.
- Ви працюєте над статтею про CS50.

На тому побажаю успіхів, та буду з вами прощатись.
