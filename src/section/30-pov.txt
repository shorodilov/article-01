*******
До суті
*******

Отже, CS50 - це початковий курс для вивчення комп'ютерних наук. Його мають
пройти усі, хто бажає отримати CS ступінь в Гарварді, а також можуть пройти
інші студенти для "розширення кругозору". Декілька слів про те, як працює
комп'ютерна пам'ять, як оперують даними, які мови програмування є. Така собі
оглядова розповідь довжиною в десяток тижнів про те, що взагалі можна робити
за допомогою цього програмування, і як приблизно це можна робити.

Хто не вірить, просто гляньте на перелік мов, яких торкається цей курс:

- Scratch (не те, щоб мова, а конструктор для дітлахів, але най буде...)
- C
- Python
- SQL
- JavaScript
- HTML
- CSS

Така солянка дозволяє з висока подивитись на підходи та реалізацію одних і тих
самих операцій у різних мовах, та виокремити загальні шаблони до розв'язку
певних завдань. А іноді окрема мова просто більше підходить для демонстрації
конкретного процесу.

Ніхто ж насправді не вірив, що тут когось навчать програмувати 3+ мовами?

Це складний курс?
=================

Дуже багато студентів відмічають, що вступний курс має мало спільного з
прогулянкою парком. І це доволі звичайно для курсів, де одна з умов полягає
у тому, що левову частку інформації ви маєте знайти та засвоїти самостійно.
Простими словами: на лекції скажуть, що 2 + 2 дорівнює 4-м, а у якості домашки
загадають розв'язати диференціальне рівняння. І це є чи не основною причиною
того, що студенти кидають курс. І так, відсоток дроп-аута тут просто пробиває
стелю. Лише близько 5% відсотків студентів подолали виконання усіх практичних
завдань.

Мова про студентів, які навчались саме за онлайн версією курсу.
Серед студентів кампуса статистика геть інша, і вже майже усі змогли успішно
впоратись. Але цим людям спочатку треба було потрапити в Гарвард.

Особисто я не помітив у цих завданнях нічого складного.
Для мене було куди складніше тримати концентрацію під час перевірки тестами,
бо вже за пару годин я як німецький хлопчик починав кричати на монітор.

Проте цілком можливо, мої складні відносини з чек-ранером - це виняток.
Я не помітив, щоб студенти масово скаржились на процесор перевірок;
але я також не скажу, що такі скарги взагалі відсутні, і час-від-часу вони
випливають то тут, то там.

Так, цей курс надає виклик початківцю, але він не містить неможливих завдань.
Зрештою, 5% онлайн користувачів та студенти кампуса регулярно їх виконують.

Це найкращий курс від Гарварда
==============================

Подекуди, ще кажуть "найкращий курс з програмування для початківців від
Гарварда". І чомусь завжди далі починають розповідати про різних людей
з IT-тусовки які заходили прочитати лекцію, про викладача, про рейтинг
Гарварда. І завжди дуже скупо про те, чому цей курс навчає, і яку користь
надає.

І я можу таке зрозуміти, бо якщо порівняти зміст курсу з навмання обраною
мапою розвитку спеціаліста, то стає помітно, що програма курсу закриває
малесеньку крапочку на безмежному полотні. І це вимагає доволі високої
залученості протягом тривалого часу.

Як на мене, буде не дуже доречно порівнювати вступ до комп'ютерних наук
з прикладним програмуванням. CS50 - це дійсно гарний курс, але він ніколи
не мав на меті зробити когось програмістом. Ба більше, навіть викладачі
курсу сходяться на думці, що вступного курсу буде недостатньо для опанування
професії. Іншими словами - це лише перші кроки на довгому шляху навчання.

З цієї ж причини, я ніколи не зможу назвати CS50 "ліпшим курсом", бо його
ефективність як самостійної навчальної програми (якою він ніколи не був і не
мав на меті бути!) буде десь на рівні плінтуса. Дуже високі вимоги - і не дуже
визначні результати.

Трохи критики, яка швидше стосується тутешніх моїх колег - адептів CS50, - ніж
курсу самого по собі, який, я нагадаю, дійсно гарний у своїй ніші.

Що стосується згадування Гарварда - то це банальна маніпуляція. Я не кажу, що
цей факт треба замовчувати; я кажу, що характеристика "від Гарварда" явно
не перше, що бажаєш побачити серед інших до навчального курсу.
З цієї точки зору ліпшим буде пройти MIT6.00, який на відміну від CS50 все ж
надає практичні навички в конкретній мові, і цілком може розглядатись, як
самостійний (хоча так само ніколи не мав цього на меті). А в згаданих рейтингах
вишів MIT крутить Гарвард по всякому вже протягом 10-ти років, якщо це комусь
цікаво.

І з рештою, чому б просто не вступити до Гарварда? Так, це складно, але щороку
сотні абітурієнтів це роблять.

Чому хтось взагалі може порадити цей курс?
==========================================

А чому б ні? Курс дійсно не поганий. Та й Девід гарно його розповідає

Хоча заради справедливості маю зауважити, що Девід з якоюсь
механічною завзятістю розповідає одне і те ж саме, однаковими словами
та з однаковою інтонацію і діями де б він не опинився: в аудиторії,
на інтерв'ю, в промо ролику, будь де. І так вже років з 10. А тому під час
праці над цією статтею я знаходився у перманентному стані "це ж було вже".

Однак, навряд хтось буде так само по декілька разів передивлятись усі відео з
ним, тому припускаю, що це була моя особиста проблема. Зрештою, не згадаю щоб
хтось ще на це скаржився.

І повертаючись до питання у підзаголовку,
якщо бажаєте на чистоту, то я не маю відповіді. Хтось просто не любить
комерційні IT-курси як явище, і тому спамить CS50 на кожному куті. Для когось
порадити CS50 як перший курс - це просто ввічливий спосіб сказати:
"Відчепись, я не маю часу займатись твоїми проблемами". А хтось дійсно вірить,
що цей курс несе якусь користь початківцям. І це тільки те, що спадає мені на
думку одразу; мотивація може бути дуже різною.

Справді, розібратись з потребами людини, виявити її слабкі та сильні сторони,
врахувати побажання, підібрати щось серед усього різномаїття IT-спеціальностей,
та сформувати якусь мапу розвитку - це (та інше) вимагає дуже багато часу та
зусиль. Повірте, рахунок іде на дні, і посиденьками за кавою тут не обмежитись.
А тому проста відповідь у стилі "А пройди CS50" цілком доречна, і не містить
стільки сарказму, як "Навчись програмувати". І тому я не маю жодного морального
права когось у такій пораді звинувачувати.

Звинувачувати - ні, а от спитати - ви угораєте? - можу. Тому, щоб двічі не
вставати, моя версія рубрики...
