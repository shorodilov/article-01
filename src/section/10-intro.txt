********
Введення
********

Ви відкрили цю статтю, і тепер ми в незручному становищі: я бажаю, щоб усі
дочитали її до кінця, але частина з вас вважає, що CS50 - це перехвалена,
поверхнева дурниця; а інша частина з якоїсь причини цього не розуміє.

Жартую.

Усі мають право на власну думку. Навіть на таку, що CS50 найліпший курс для
розробників-початківців.
Головне, щоб ця думка не завадила вам дочитати статтю до кінця, інакше як вам
зрозуміти, що вона не вірна.

Усім мої вітання, з вами Сергій, і це перший не хвалебний огляд
"CS50: Вступ до комп'ютерних наук" від Гарвардського університету.
